מיטב המסורת הקולינרית של בולגריה מבוזבז עלי, צמחו-טבעונית שלא מתחברת לתפוחי אדמה ומנות מוקרמות. ובכל זאת, מאכל אחד הצליח לכבוש את ליבי למרות הגבינתיות שבו - הבניצה, מאפה בצק עלים וגבינה (לעתים גם תרד) שמגיע במגוון צורות ופרשנויות ובהרבה מאוד שמן. המאפה מזכיר בורקס אבל - סורי נוט סורי - הרבה יותר מוצלח. להלן בתי ממכר הבניצה (מעודכן לשנת 2023):

- [Billa:](https://goo.gl/maps/XjTKNTNqesaaLGAM6) בסופרמרקט יש בניצות שבלול זולות וטריות מדי בוקר, גבינה וגבינה-ותרד בסופר אפשר גם לקנות בניצת שבלול עצומה קפואה להכנה בתנור, אם התמזל מזלכם להשיג דירה עם תנור בבנסקו. טעים
- [Banski Samun Artisan Bakery](https://goo.gl/maps/cQ1jsi2N2iSGT4mk9): מאפייה שמוכרת בניצה בסגנון בורקס מים, פרוסה משולשת עצומה בגודלה. לבוא בבוקר או להזמין מראש, עד 10 הכל נגמר. טעים
- [Wake Up](https://goo.gl/maps/AXrEPoKpKTYsRhKA7): בית קפה בסגנון תלאביבי, מוכרים בניצת-שבלול גבינה או גבינה ותרד. טעים
- [Fast Food](https://goo.gl/maps/L3nKAnBpmSwG54c47): מדובר בחור בקיר שאין לו בדיוק שם, יותר כמו שלט “פאסט פוד” שמתנוסס מעליו. מוכרים בניצת-רולדה זולה ואקסטרה שומנית. טעים
- [Street Food](https://goo.gl/maps/R11kv8g6jkVJnjTW6): מוכרים בניצה במגוון צורות וטעמים, כולל תפוחי אדמה וכרוב. טעים
- [Banicharnitsa Vikhren](https://goo.gl/maps/i4D32bvsHBUhp2uy7) (מאפיית ויחרן): מאפיית צוענים מקומית עם בניצה זולה. טעים
- [Le Petite Nicholas](https://goo.gl/maps/QVuetry53Hy97iTT9): מגישים בניצה טבעונית על בסיס טופו ותרד, מאפה ענק שהוא יותר כמו ארוחת צהרים. טעים