יש לא מעט מסעדות בבנסקו, אולם רבים מהמבקרים מוצאים את עצמם אוכלים באותו הקומץ שוב ושוב וזונחים את השאר. הסבר אפשרי אחד הוא שרבות מהמסעדות הזנוחות נכנסות לנקודת העיוורון שלנו בהיותן פשוט דומות מדי זו לזו - נושאות שמות בכתב בולגרי, מתהדרות באותה אוירה בולגרית-מסורתית מצועצעת משהו, ומגישות את אותו תפריט עצום מימדים. עוד הסבר הוא שהאוכל, בכיכובם של בשר, גבינה ותפוח אדמה, הוא בסך הכל סבבה אבל עלול לאכזב פודיז (וגם טבעונים), מה שקצת מייתר את הטעם בלנסות את כולן.

הרשימה הבאה לא מייצגת בדיוק את ההמלצות שלי, מכיוון שאין מקום שתפס אותי במיוחד. אני מונה כאן מסעדות שנכנסו ללב המטיילים והנוודים בבנסקו, דוקא מכיוון שהן הצליחו להבדל זו מעל זו (כמה אימפקט יש לשם שאפשר לקרוא באנגלית ותפריט עם קצת גיוון). אם תשהו בבנסקו, ודאי שתמצאו את עצמכן אוכלים בלא מעט מהן.

- מסעדות עם תפריט יומי זריז וזול: [Chalet Yanitza](https://goo.gl/maps/5DXUyvc46GuFuGF6A) (ידידותי לטבעונים! נסו את לביבות התרד), [Damyanitza](https://goo.gl/maps/7qyEg5q3SjDVMmVr8), [Eagle’s nest](https://goo.gl/maps/3E8aqpRo1dxa2w846), [Four Directions](https://goo.gl/maps/b36HceoCJPfpi3oAA), [Pizzeria Karavanata (](https://goo.gl/maps/AAcsCZkQ9egBEMu18)ידוע בכינוי “הצוענים”. זול רצפה).
- מסעדות מעט יותר פאנסי: [The House](https://goo.gl/maps/Mgn3CM7JqXbGVaDV8) (טבעונים נסו את הרטטוי), [Five M](https://goo.gl/maps/a4jH7wNpWBRmq4xb9), [Goerge and Mary](https://goo.gl/maps/t8ArJ3v78FnLKxR66) (טבעונים נסו את הירקות בגריל), [Casa di Papi](https://goo.gl/maps/UJhca6oDZMneavfd6), [Le Retro](https://goo.gl/maps/dJs94xo1mwETgSHi9) (בופה טבעוני בימי שישי)
- מסעדת גורמה: [Skabrin](https://goo.gl/maps/yRdJStKpZq4J7CvE9): אולי הטייק הכי מעניין על אוכל בולגרי. גם הקוקטיילים אחלה